![Banner](../images/banners/KBTopstukkenBannerWikimedia_EN.jpg)
# 50 cool new things you can now do with the KB's collection highlights - Part 1, Introduction

<a href="#" align="right"><img src="images/KBtopstukkenMemeEN.jpg" width="70%"/></a>
------------
Het KB-Topstukkenproject is vorige maand afgerond Door onze 70 topstukken in de Wikimedia-infrastructuur onder te brengen zijn er letterlijk tientallen nieuwe functionaliteiten bijgekomen, dingen die voorheen niet mogelijk waren, maar vanaf nu dus opeens óók kunnen met onze topstukken.

Wat kon er altijd al?

Voordat ik in de volgende vier Plein-posts het rechter mes stukje voor stukje helemaal ga uitklappen, wil ik in deze inleiding eerst nog even het linker mes bespreken, dus nog even op een rijtje te zetten wat je voor het project al met de topstukken op kb.nl kon doen:

1) een alfabetische lijst van de topstukken opvragen, in HTML-formaat

2) Bladerboeken bekijken in hoge resolutie – zie bv het Zweder getijdenboek of het vriendenboek van Jacob Heyblocq.

3) Bij sommige topstukken zijn er in dit bladerboek transcripties, vertalingen, annotaties en/of rondleidingen beschikbaar, zoals bij bovengenoemd vriendenboek.

4) Voor een klein aantal topstukken - de alba amicorum - kun je de losse afbeeldingen opvragen als downloadbare jpg, bv deze pagina uit het vriendenboek van Petronella Moens of dit gedicht uit het vriendenboek van Samuel Johannes van den Bergh. Maar dit zijn uitzonderingen, bij veruit de meeste topstukken zijn de beelden uit het bladerboek niet los te downloaden.

5) Contextuele informatie over het topstuk lezen – zie bv de toelichtingen bij Atlas Ortelius of bij Naenia en Jan Toorop

6) Bij een aantal topstukken zijn bladerindexen beschikbaar, zoals bij Nederlandsche Vogelen, een filmtitelregister van het ASTA-theater of een plaatsnamenindex bij Stedenboek De Wit. Niet doorzoekbaar en alleen in HTML-formaat (als webpagina dus).

7) Als je geïnteresseerd bent in de metadata van de topstukken, kun je die in KB-catalogus vinden, bv Buiten! Waar de vogels fluiten, Evangeliarium van Egmond of Hot printing van H.N. Werkman.

8) Tot slot: als je liever die metadata in gestructureerd formaat wilt hebben, dan kun je die via onze jSRU- en OAI-diensten opvragen, bv. Wat is er op de kermis te zien? (via jSRU) of deze albumbijdrage (via OAI) uit het vriendenboek van Samuel Johannes van den Bergh. Wel alleen hele records, uitsluitend in XML, en voor de OAI-services moet je VPN aan hebben staan, of in het KB-gebouw zijn.

Wat kan er nu niet, bijvoorbeeld?

Deze mogelijkheden zijn al aardig tof natuurlijk, maar als je bv.

    in een oogopslag een snelle visuele indruk van alle topstukken samen wilt krijgen
    alle pm. 10.000 afbeeldingen uit de (59) rechtenvrije topstukken in diverse resoluties wilt downloaden
    de topstukken in PDF-formaat wilt hebben
    de afbeeldingen van de topstukken op inhoud wilt doorzoeken (wat is er op te zien?)
    een lijst van alle topstukken en/of bovengenoemde bladerindexen als CSV, XMl of JSON wilt opvragen
    een overkoepelend overzicht wilt krijgen welke auteurs, vervaardigers, uitgevers, drukkers, illustratoren, vertalers, eigenaren, verzamelaars, locaties etc. bij de topstukken betrokken zijn
    datavisualisaties van onze topstukken wilt maken (tijdlijn, kaartjes etc.)
    kant-en-klare Python/PHP/Ruby scripts wilt hebben om onze topstukken in andere producten & diensten te kunnen verwerken
    de metadata van de topstukken als Linked Open Data wilt publiceren

… dan kwam je in de meeste gevallen van een koude kermis thuis. Maar dankzij het Toptukkenproject kunnen dat soort dingen – en veel, veel meer - nu opeens wél heel makkelijk.
Wat is er nieuw?

In de volgende vier Plein-berichten wil ik de komende tijd al deze nieuwe mogelijkheden met jullie delen, steeds ongeveer 10 per bericht, om het enigszins behapbaar te houden. Hier meteen Deel 2, waarin ik allerlei handige overzichten voor alle 70 topstukken samen bespreek.


-----------
### About the author
<img align="left" src="../images/800px-Olaf_Janssen_at_GLAM_WIKI_Tel_Aviv_Conference_2018.JPG" width="50"/>

Olaf Janssen is the Wikimedia coordinator of the KB, the national library of the Netherlands. He contributes to
[Wikipedia](https://nl.wikipedia.org/wiki/Wikipedia:GLAM/Koninklijke_Bibliotheek_en_Nationaal_Archief), [Wikimedia Commons](https://commons.wikimedia.org/wiki/Category:Koninklijke_Bibliotheek) and [Wikidata](https://www.wikidata.org/wiki/Wikidata:GLAM/Koninklijke_Bibliotheek_Nederland) as [User:OlafJanssen](https://nl.wikipedia.org/wiki/Gebruiker:OlafJanssen)<br>

### Reusing this article
This text of this article is available under the [CC-BY 4.0](https://creativecommons.org/licenses/by/4.0/) license. 
<kbd><img src="../images/cc-by.png" width="80"/></kbd>

<sub><b>Image credits</b></sub><br/>
<sub>[Swiss_army_knife_open,_2012-(01)](https://commons.wikimedia.org/wiki/File:Swiss_army_knife_open,_2012-(01).jpg) -- Joe Loong, [CC BY-SA 2.0](https://creativecommons.org/licenses/by-sa/2.0), via Wikimedia Commons</sub><br/>
<sub>[Victorinox_Swiss_Army_SwissChamp_XAVT](https://commons.wikimedia.org/wiki/File:Victorinox_Swiss_Army_SwissChamp_XAVT.jpg) -- Dave Taylor from Boulder, CO, [CC BY 2.0](https://creativecommons.org/licenses/by/2.0>), via Wikimedia Commons</sub>
