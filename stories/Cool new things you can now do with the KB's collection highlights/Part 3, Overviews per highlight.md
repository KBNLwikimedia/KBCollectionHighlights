![Banner](../images/banners/KBTopstukkenBannerWikimedia_EN.jpg)
# 50 cool new things you can now do with KB's collection highlights - Part 3, Overviews per highlight

<img src="images/KBtopstukkenMemeEN.jpg" width="70%" align="right"/>

In het vorige deel van deze vijfdelige Plein-serie heb ik de eerste 12 hulpstukken van het rechter mes uitgeklapt We zagen welke handige & nuttige overzichten van alle 70 topstukken samen er als resultaat van het Topstukkenproject beschikbaar zijn gekomen; denk aan beeldoverzichten, alfabetisch overzichten & tabellen en een overzicht van bestaande en gewenste artikelen over onze topstukken.

In dit derde deel ga ik het volgende groepje van 14 tools van het rechter mes uitklappen, d.w.z. laten zien welke (ver)nieuwe(nde) functionaliteiten er vanaf nu voor de individuele topstukken beschikbaar zijn.

Allee, vooruit met de geit:

13) Ik wil nog even stilstaan bij de metadatering per topstuk in het eerder getoonde alfabetische overzicht. Hier worden in één oogopslag twee werelden bij elkaar gebracht worden. In het rode kader de Topstukkenwereld van de KB, met het bladerboek incl. toelichting, het inventarisnummer, de KB-catalogus en de PPN. In het blauwe kader de wereld van Wikimedia, met uitleg over het topstuk op Wikipedia, de beelden (en pdf) in Wikimedia Commons en de gestructureerde data in Wikidata.

14) Voor elk (rechtenvrij) topstuk is een overzichtspagina met alle losse beelden beschikbaar, waarop die in de juiste (blader)volgorde gepresenteerd worden. Erboven staat een blokje metadata voor het hele werk, incl. links naar KB-bronnen. Handig om snel en eenvoudig een overzicht van het hele topstuk te krijgen. Bekijk bv. Buiten! Waar de vogels fluiten of het Getijdenboek Wolfgang Hopyl.

15) Naast de losse afbeeldingen zijn er voor de meeste topstukken ook nog (blad)openingen – zoals bij de KB-bladerboeken – beschikbaar. Zie bv. de openingen van Visboek Coenen of die van Die hystorie vanden grooten Coninck Alexander

16) Bij steeds meer topstukken zijn er, naast de losse beelden en de openingen, ook aparte miniaturen en/of uitsneden van interessante pagina-onderdelen beschikbaar. Zie bv. de 461 miniaturen uit Der Naturen Bloeme, die uit Chroniques de Froissart) of de Escherachtige grafiek uit Kunst en samenleving.

Naast afbeeldingen zijn ook andere mediatypen m.b.t. de topstukken beschikbaar gekomen.

17) Zo kun je luisteren naar 11 audiotracks van de Beatrijs, waarin belangrijke strofes uit het gedicht worden voorgelezen door oud-KBer Ad Leerintvelt. Deze mp3s stonden tamelijk verborgen in het Soundcloud-hoekje van de KB en waren nog niet onder een vrije licentie beschikbaar en daarmee niet herbruikbaar. Nu ze ook op Wikimedia Commons staan, zijn ze zichtbaar(der) en wel herbruikbaar onder een vrije licentie , zo zijn ze bv. opgenomen in het artikel over Beatrijs als ‘auditieve illustratie’.

18) De video De Nieuwe Rijschool van @karinv die tot nu toe alleen op Youtube te zien was, is voorzien van een vrije licentie en zal binnenkort via Wikimedia Commons en in het artikel De nieuwe rijschool te zien zijn.

Hopelijk kunnen we binnenkort ook de Youtube-videos over de Beatrijs en het Gruuthusehandschrift (met @evl010) op een vergelijkbare manier herbruikbaar maken

19) Alle toelichtende teksten op kb.nl over de topstukken zijn onlangs vrijgegeven onder een CC0-publiekdomeinverklaring. Hierdoor zijn de teksten bij het Zweder getijdenboek, Prentenboek 'De boerderij' en de 68 andere topstukken dus opeens vrij herbruikbaar voor iedereen.

20) Bovenstaande punten samenvattend: er komen dus steeds meer vrij herbruikbare bouwstenen onder open licenties voor onze topstukken beschikbaar:

    Beelden: losse pagina’s, openingen, miniaturen, detailuitsneden
    Audiobestanden (zie Beatrijs hierboven)
    Videobestanden
    Teksten van kb.nl

Dankzij deze herbruikbare componenten wordt het steeds laagdrempeliger voor schrijvers van Wikipedia om een artikel over een KB-topstuk aan te maken of uit te breiden. Je kunt nu immers (delen van) de KB-webteksten zonder gevaar van copyvio overnemen in het artikel, en er is allerhande illustrerend beeld-, video- en audiomateriaal beschikbaar om een artikel mee te verrijken.

Het onlangs aangemaakte artikel over Koninklijke Bibliotheek 79 K 2 (= Zweder getijdenboek) toont dan ook opvallende gelijkenissen met bovengenoemde KB-tekst over het handschrift. Ook zijn er nieuwe, geïllustreerde artikelbeginnetjes gemaakt over de vriendenboeken van Jacoba Maria Bolten, Petronella Moens en Samuel Johannes van den Bergh.

En in het eerder genoemde overzicht van al bestaande en nog gewenste Nederlandstalige Wikipeda-artikelen is precies te zien voor welke KB-topstukken er nog schrijfwerk te verzetten is.

21) Om duidelijk aan te geven dat de tekst in een Wikipedia-artikel gebaseerd is op kb.nl, is er een bronvermeldingssjabloon gemaakt waarin wordt aangegeven dat 'de informatie op deze pagina, of een eerdere versie daarvan, geheel of gedeeltelijk afkomstig is van kb.nl'. Je kunt het 'in actie' zien onderaan het artikel over het Zweder getijdenboek

Als afsluiting van deze Plein-post wil ik nog even terugkomen op bij de topstukken betrokken personen (punten 9 en 10 uit Deel 2). En dan specifiek de 141 personen die aan het Vriendenboek van Jacob Heyblocq hebben bijgedragen. We kennen al hun namen (zie aldaar onderaan), maar hoe zagen ze eruit, wat voor werk deden ze, hoe was de M/V verdeling, en hoe oud zijn ze geworden? Al deze vragen kunnen we beantwoorden omdat al die bijdragers bekend zijn in Wikidata.

22) Zo is er een smoelenboek (van slechts 52 bijdragers is een afbeelding bekend) ……

23) hebben er qua M/V-verdeling slechts drie vrouwen in dit vriendenboek geschreven (Anna Maria van Schurman, Sara van Schilde en Cornelia van der Veer) ….

24) hebben vooral professoren, geestelijken, dichters, schrijvers en schilders aan het album bijgedragen….

25) en is de bijdrager die het langst leefde maar liefs 93 jaar geworden (Caspar Staphorst, op de voet gevolgd door Joost van den Vondel, die slechts 92 werd, maar wel ouder dan Constantijn Huygens)

26) OK, nog een allerlaatste dan: voor topstukken waarin locaties & plaatsen centraal staan – denk aan Stedenatlas Frederik de Wit, Viervoudig schouwspel van wonderen of Atlas van der Hagen – zijn ook allerlei nuttige datavisualisaties te maken.

De alfabetische plaatsnaamindex van Atlas de Wit op kb.nl is natuurlijk een mooi begin, maar het is veel toffer & handiger om in 1 oogopslag al die plaatsen op de kaart te kunnen zien, gekoppeld aan de historische kaart uit de atlas.

Zie ook deze eerdere Plein-post over de gestructureerde data van Atlas de Wit van @daniellejansen

OK, deze geit is nu wel leeggemolken, tot zover dit derde deel. In Deel 4 bespreek ik welke vernieuwde functionaliteiten er vanaf nu voor de losse Topstukafbeeldingen beschikbaar zijn.

<hr>

### About the author
<img align="left" src="../images/800px-Olaf_Janssen_at_GLAM_WIKI_Tel_Aviv_Conference_2018.JPG" width="50"/>

Olaf Janssen is the Wikimedia coordinator of the KB, the national library of the Netherlands. He contributes to
[Wikipedia](https://nl.wikipedia.org/wiki/Wikipedia:GLAM/Koninklijke_Bibliotheek_en_Nationaal_Archief), [Wikimedia Commons](https://commons.wikimedia.org/wiki/Category:Koninklijke_Bibliotheek) and [Wikidata](https://www.wikidata.org/wiki/Wikidata:GLAM/Koninklijke_Bibliotheek_Nederland) as [User:OlafJanssen](https://nl.wikipedia.org/wiki/Gebruiker:OlafJanssen)<br>

### Reusing this article
This text of this article is available under the [CC-BY 4.0](https://creativecommons.org/licenses/by/4.0/) license. 
<kbd><img src="../images/cc-by.png" width="80"/></kbd>

<sub><b>Image credits</b></sub><br/>
<sub>[Swiss_army_knife_open,_2012-(01)](https://commons.wikimedia.org/wiki/File:Swiss_army_knife_open,_2012-(01).jpg) -- Joe Loong, [CC BY-SA 2.0](https://creativecommons.org/licenses/by-sa/2.0), via Wikimedia Commons</sub><br/>
<sub>[Victorinox_Swiss_Army_SwissChamp_XAVT](https://commons.wikimedia.org/wiki/File:Victorinox_Swiss_Army_SwissChamp_XAVT.jpg) -- Dave Taylor from Boulder, CO, [CC BY 2.0](https://creativecommons.org/licenses/by/2.0>), via Wikimedia Commons</sub>
