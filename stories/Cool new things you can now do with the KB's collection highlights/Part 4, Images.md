![Banner](../images/banners/KBTopstukkenBannerWikimedia_EN.jpg)
# 50 cool new things you can now do with KB's collection highlights - Part 4, Images

<img src="images/KBtopstukkenMemeEN.jpg" width="70%" align="right"/>
*In this [series of 5 articles](index.md) I show the added value of putting images and metadata of [digitised collection highlights](https://www.kb.nl/galerij/digitale-topstukken) of the KB, national library of the Netherlands, into the Wikimedia infrastructure. By putting our collection highlights into Wikidata, Wikimedia Commons and Wikipedia, dozens of new functionalities have been added: now you can do things with this digital collection that were not possible before.*

In het vorige (derde) deel van deze vijfdelige Plein-serie heb ik 14 hulpstukken van het rechter mes uitgeklapt We zagen welke vernieuwende functionaliteiten er voor individuele topstukken beschikbaar zijn gekomen; denk aan losse beelden, bladopeningen, miniaturen & paginadetails, vrij herbruikbare video, audio en teksten, een smoelenboek of een interactieve stedenkaart.

In dit vierde deel ga ik het volgende groepje van 11 tools van het mes uitklappen, d.w.z. laten zien welke (ver)nieuwe(nde) functionaliteiten er vanaf nu voor de losse Topstukafbeeldingen beschikbaar zijn..

OK, de beer is los…

Als resultaat van het Topstukkenproject zijn er ruim 10.000 mediabestanden, meestal afbeeldingen, uit de KB-collectie aan Wikimedia Commons toegevoegd. Een typische bestandspagina op Commons ziet er zo uit.

Zo’n pagina bevat dus niet alleen het beeld zelf (de .jpg), maar biedt ook allerlei extra functionaliteiten. Welke zijn dat zoal?

27) Je kunt het beeld downloaden, en bovendien in verschillende resoluties. In het overeenkomstige bladerboek op kb.nl is het niet mogelijk om beelden te downloaden.

28) Elk beeld is voorzien van aparte metadata, waarin in belangrijkste bibliografische kenmerken van de afbeelding samengevat zijn, met (waar mogelijk) directe links naar verdiepende informatie op Wikipedia over bv. de makers of gebruikte vervaardigingstechnieken.

29) Wat opvalt is de (welhaast overdadige) manifeste bronvermelding, op meerdere plekken, zowel in tekst als in beeld, d.m.v. het KB-logo

30) Daarnaast is elk KB-beeld op Commons standaard voorzien van een manifeste rechtenstatus. Dit is vrijwel altijd publiek domein, wegens de ouderdom van het materiaal rusten er geen rechten meer op.

31) Alle KB-beelden op Commons zijn ingedeeld in één of meerdere categorieën. Bovenstaande 17e eeuwse afbeelding van het Iberisch schiereiland van de hand van Nicolaes Visscher II uit Altas van der Hagen is niet alleen ingedeeld in zijn ‘thuiscategorie’ Category:Atlas van der Hagen , maar ook in de thematische categorieën Category:17th-century maps of Spain, Category:Old maps of the Iberian Peninsula, Category:Maps with cartouches en Category:Nicolaes Visscher II. Superhandig als je op zoek bent naar andere oude afbeeldingen van Spanje en/of van die kaartenmaker.
Daarnaast zie je nog een hoop verborgen, administratieve categorieën, die laat ik hier verder onbesproken.

32) KB-kaartmateriaal is soms voorzien van geo-coördinaten, zoals het Gezicht bij de Doelen over de Korte Vijverberg, tot aan het Plein uit het Viervoudig Schouwspel van Wonderen.
De ‘cameralocatie’ van waaruit deze tekening gemaakt is, is precies bekend en kan via diverse kaartdiensten (OpenStreetMap, Google Maps etc.) direct verbonden worden met het hedendaagse aanzicht vanaf dezelfde locatie. Zo kun je heel makkelijk de overeenkomsten én verschillen tussen beide aanzichten ontdekken.

33) Steeds meer KB-topstukafbeeldingen zijn, naast de bij 28) genoemde bibliografische metadata, ook voorzien van gestructureerde, machineleesbare data. Hiermee worden deze afbeeldingen met Wikidata verbonden. Omdat Wikidata onderdeel is van de Linked Open Data Cloud, worden de KB-beelden verbonden met andere databronnen buiten de KB. Daardoor worden onze topstukken uiteindelijk beter vindbaar, zichtbaar en herbruikbaar.

Bij bovengenoemd uitzicht op het Mauritshuis zijn in het tabblad “Gestructureerde data” diverse kenmerken van de afbeelding opgenomen. Deze zijn deels ook al als vrije tekst in de bibliografische metadata te zien (tabblad “Bestandsinformatie”), maar hier zijn ze als 100% gestructureerde - en dus machineleesbare – data vermeld.

34) Zoals je ziet is de gestructureerde data hierboven in het Nederlands weergegeven. De gewone bibliografische metadata (tabblad “Bestandsinformatie”) is deels in het Nederlands, deels in het Engels. Maar wat nu als je noch Nederlands, noch goed Engels kan lezen, hoe ontdek je deze afbeelding dan? Gelukkig is Wikidata een dienst waarin gegevens in zoveel mogelijk talen worden opgeslagen, waardoor automatische meertaligheid mogelijk wordt. Zo kun je bovenstaande gestructureerde gegevens (grotendeels) ook in bv. het Duits, Frans, Russisch of Chinees opvragen, waardoor honderden miljoenen mensen (en machines!) opeens wél kunnen begrijpen waar de afbeelding over gaat. Bovendien kun je ook meertalig zoeken, je kunt dus bv. een zoekwoord in het Russisch of Frans opgeven en dan toch deze Nederlandse prent vinden.

35) Ik wil ik graag wat verder inzoomen op één specifiek aspect van de gestructureerde data, nl. de beschrijving van wat er op KB-afbeeldingen te zien is. In bovenstaand voorbeeld staat dat bij “Items getoond in dit bestand - beeldt af”. Hier worden dus op een gestructureerde manier allerlei zaken opgesomd die je op die afbeelding kunt zien: gebouwen, locaties, vijvers en pleinen. Hiermee wordt deze afbeelding niet alleen via de reguliere metadata, maar ook op inhoud (‘wat staat erop?’) doorzoekbaar.

Aan het begin van de coronacrisis het ik jullie hulp gevraagd om onze topstukken beter vindbaar, zichtbaar en herbruikbaar te maken door aan te geven (te taggen) welke dingen er te zien zijn op afbeeldingen uit KB-Topstukken.

Naar aanleiding van deze oproep – die overigens nog steeds geldig is - zijn enkelen van jullie fanatiek aan de slag gegaan. Inmiddels hebben jullie bij meer dan 2.500 topstukbeelden aangegeven welke dieren, personen, steden, dorpen, straten, gebouwen, rivieren, schepen, voertuigen, gebruiksvoorwerpen etc. er op te zien zijn.
Onbetwiste KB-tagkampioene is @madeleinevandenberg, met inmiddels vele duizenden tags op haar naam. Lekker bezig!

36) Bij dit taggen zijn overigens niet alleen KB-medewerkers betrokken, het is ook een middel om publieksparticipatie rondom de collectie buiten de KB te stimuleren. Zo heeft Adam Harangozó uit Hongarije via deze publiekscampagne rond Der Naturen Bloeme ondertussen bij 183 van de 461 miniaturen uit dit handschrift 372 keer aangegeven wat er zoal op te zien is.

37) Hierboven vertelde ik dat door KB-afbeeldingen te taggen je ze ook op inhoud doorzoekbaar maakt. Dit leidt tot nieuwe zoekmogelijkheden binnen de KB-collectie. Wat kun je bv. zoeken & vinden? (met tussen haakjes het aantal beelden)

    Afbeeldingen uit onze topstukken waar bruggen op staan (20)

    of waar honden op staan (57)
    of waar zowel honden als katten op staan (2)
    of waar een wandelstok op te zien is (27) - je moet soms héél goed kijken!
    Steden aan de Zuiderzee (9)

    Pagina’s uit het Vriendenboek van Jacob Heyblocq waar zeilboten op staan afgebeeld (6)
    Miniaturen uit Der Naturen Bloeme waarop een boom te zien is (108), of vissen (17)

OK, die beer is nu wel uitgerend, tot zover dit vierde deel. Volgende maand het vijfde, tevens laatste deel. Daarin zal ik uitleggen hoe je de Topstukken kunt gebruiken buiten de Wikimedia-context, dus t.b.v. je eigen websites, diensten, apps, hackathons en projecten. Dan ga ik het hebben over REST APIs, SPARQL, datadumps, Python en script- en machinematige interacties met onze topstukken.

<hr>

### About the author
<img align="left" src="../images/800px-Olaf_Janssen_at_GLAM_WIKI_Tel_Aviv_Conference_2018.JPG" width="50"/>

Olaf Janssen is the Wikimedia coordinator of the KB, the national library of the Netherlands. He contributes to
[Wikipedia](https://nl.wikipedia.org/wiki/Wikipedia:GLAM/Koninklijke_Bibliotheek_en_Nationaal_Archief), [Wikimedia Commons](https://commons.wikimedia.org/wiki/Category:Koninklijke_Bibliotheek) and [Wikidata](https://www.wikidata.org/wiki/Wikidata:GLAM/Koninklijke_Bibliotheek_Nederland) as [User:OlafJanssen](https://nl.wikipedia.org/wiki/Gebruiker:OlafJanssen)<br>

### Reusing this article
This text of this article is available under the [CC-BY 4.0](https://creativecommons.org/licenses/by/4.0/) license. 
<kbd><img src="../images/cc-by.png" width="80"/></kbd>

<sub><b>Image credits</b></sub><br/>
<sub>[Swiss_army_knife_open,_2012-(01)](https://commons.wikimedia.org/wiki/File:Swiss_army_knife_open,_2012-(01).jpg) -- Joe Loong, [CC BY-SA 2.0](https://creativecommons.org/licenses/by-sa/2.0), via Wikimedia Commons</sub><br/>
<sub>[Victorinox_Swiss_Army_SwissChamp_XAVT](https://commons.wikimedia.org/wiki/File:Victorinox_Swiss_Army_SwissChamp_XAVT.jpg) -- Dave Taylor from Boulder, CO, [CC BY 2.0](https://creativecommons.org/licenses/by/2.0>), via Wikimedia Commons</sub>
